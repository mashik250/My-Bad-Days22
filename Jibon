কে আন্দোলন করে, কারা জীবন দেয় আর কারা সুবিধা পায়? এ সমীকরণগুলো আগে বোঝা দরকার। এটি ঐতিহাসিকভাবে প্রমানিত যে, যারা বেশি স্যাকরিফাইস করে, বিপদের সময় পাশে থাকে- সুদিনে তারা মুল্যায়ন পায় না। কোথা থেকে যেন দুধের মাছিরা সব এসে ভীড় করে। তাদের কারণে দুঃসময়ের ত্যাগীরা আরা কাছেই ভীড়তে পারে না। 
বাংলাদেশে এটা আরো বেশি হয়, দ্রুত হয়। কারণ এখানে মানুষ দুই তিন লাখ টাকাতেই বিক্রি হয়ে যায়। অপশক্তি আর তাদের দোসরেরা এই নির্মম সত্যটি ভালো করেই জানে। তাই ফ্যাসিবাদি আমলে যারা কিছু ভুমিকা রেখেছে, তাদেরকে তারা শুরুতেই কিনে নিয়েছে আর তারাও বিক্রি হয়ে গেছে।  
মিডিয়া হাউসগুলোতে এই সংকট বড়ো বেশি। বাংলাদেশের মিডিয়া চালায় মাল্টি মিলিওনার আর বিলিওনারেরা। তাদের অনেক ক্যালকুলেশন থাকে। মিডিয়া তাদের মূল ব্যবসা নয়। মিডিয়ার টাকায় তাদের সংসার চলে না। এটা তাদের ব্যাকআপ সাপোর্ট। আর প্রশাসনও টাকা ছাড়া চলতে পারে না। 
তাই শত অন্যায় করার পরও এই টাকাওয়ালারা সব আমলেই ভালো থাকে। পেছনের অন্যায় মুছে ফেলার মতো অসংখ্য ইরেজার তারা পকেটে নিয়েই ঘোরে। মাঝখান দিয়ে রক্ত দিয়ে যাওয়া ত্যাগীরা হারিয়ে যায়। যদি তাদের নিয়ে কোনো স্মরণিকা বের করতে হয়, তাহলেও আবার সেই টাকাওয়ালাদের কাছেই স্পন্সরের জন্য যেতে হয়। 
খোঁজ নিয়ে দেখেন, আপনার আমার চারপাশের অনেক কাজেও তাদের সহযোগিতার তথ্য হয়তো পেয়ে যাবেন। এটা ভিসিয়াস সার্কেলের মতো অদ্ভুত এক চক্র যা থেকে বের হওয়ার আপাত কোনো সুযোগ আমি দেখি না.. 
 
- আলী আহমদ মাবরুর
